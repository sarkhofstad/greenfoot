# Opdracht operatoren

De logische operatoren 'EN', 'OF' 'NIET' worden vaak verkeerd begrepen, zeker als ze in combinaties voorkomen. Daarom oefenen we er nu even mee.

a. In een bus hangt een bord: ''Zittend 15 staand 3 OF 13 zittend + 1 rolstoel''. Vul de volgende twee uitspraken aan:
    - Specifieker: ''(zittend IS GELIJK AAN 15 EN staand IS GELIJK AAN 3) OF ... ''
    - En dit vertalen naar programmacode wordt: ''(zittend == 15 && staand == 3) ... ''
b. Wat wil je vanavond eten? Plaats haakjes op de juiste plek en vertaal het vervolgens naar programmacode: ''Frietjes en frikandel of kroket en een blikje''.
c. Honden en katten gaan niet samen, dat wordt ruzie. Haal de haakjes weg en pas de uitspraak aan zodat deze nog altijd hetzelfde betekent: ''NIET (honden EN katten)''
d. We kunnen niet naar buiten als het regent of onweert. Haal de haakjes weg en pas de uitspraak aan zodat dit nog altijd hetzelfde betekent: ''NIET (regen OF onweer)" 